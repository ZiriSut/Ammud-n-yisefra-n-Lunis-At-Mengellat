Ddren, wwten.
Mmuten, ffren.
Ɣas akken ma ɣaben lexyal-nsen d aɛessas.
Weṣṣan hedṛen yimezwura-nwen. 
Rennun ad d-qqaren d kunwi i d-ǧǧan d isulas.
Bɣan ad d-tettmektim akal ideg d-tefrurim.
Anda tewwḍem ur tettut.
Anida teddam cfut.
Awal ɣef wawal bnut, lateṛ-nneɣ ad d-yeqqim.
Kemm ur ttru akked gma-m lḥu.
Yis-m i yettzuxxu, teṭṭfeḍ lkenz n laṣel-im.
Lqima-m ad tt-naru, yiwen ur tt-itettu.
Anwa ur as-nceffu! 
S tidet sebded lqedd-im.
Tamurt, kemm d ṛṛuḥ-is.
Teṭṭfeḍ deg-m awal-is.
Ayen akken nettu iḍelli, tewwiḍ-aɣ-t-id ass-agi.
Axxam-nneɣ ma yuli, d kemm i d llsas-is.
Kečč nenna-ak, tban lǧiha-k.
Taḥzamt d ultma-k, ma d keččini d abeckiḍ.
Iɛuzz-ik wayla-k, yetteklen fell-ak.
Ad tgem lhiba-k, ma yemmut baba-k telliḍ.
Ugur yuṛǧa-k teẓriḍ, ilaq ad t-tettwaliḍ.
Ṭul leɛmeṛ-ik d aɛessas, ili-k am yizem ɣef wayla-s.
Issin ad tḥuddeḍ tilas iɣef ara teqliḍ.
