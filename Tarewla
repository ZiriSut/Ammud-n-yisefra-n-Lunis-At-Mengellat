S anda i truḥemt a tirga?
Ɣer tmurt n targit.
Tugademt a d-tuɣalemt ɣer tmurt ikerhen ddunit.
Ad akent-n-nceyyeε asirem ad n-iruḥ d leεnaya.
Ad akent-ikkes imeṭṭawen ur aɣ-tettagwimt ara.
Ad akent-d-yerr amkan, ad akent-iṣeggem akk uḍan.
Ma ulac rẓagit wussan ur nezmir ara.
S anda truḥeḍ ay asirem.
Tettagwadeḍ a d-tuɣaleḍ ɣer tmurt ikerhen ddunit.
Ad ak-n-nceyyeε temẓi, ad ak-tt-in-nefk d leεnaya.
Ad tt-twaliḍ ad ak-twali ur aɣ-tettagiḍ ara.
Ɣas agad deg-neɣ Ṛebbi.
Ɣas ma tkerheḍ-aɣ nekkni.
Zzi-d ɣef wudem n temẓi ur texdim ara.
S anda akka truḥeḍ a temẓi.
Ad am-n-nceyyeε taḍsa d leεnaya ɣur-m ad n-tas.
Freḥ-d deg wudem-is kra ɣur-m ad d-txaqqeḍ fell-as.
Ɣas ur kem-nessin ara.
Tṛebba-yaɣ-d tmara.
Nebɣa-kem i warrac ass-a ad d-terreḍ layas.
Ad am-n-nceyyeε lehna d leεnaya ɣur-m ad n-tas.
Neẓra ma yid-m tella ɣur-neɣ ad d-tezziḍ yiwen wass.
Neḥwaǧ-ikem deg-m ddwa.
Seg wasmi truḥeḍ ur nezha.
Ma ulac-ikem ixuṣ kra kulci d amessas.
S anda akka truḥeḍ a lehna.
Ad am-n-nceyyeε leεqel d leεnaya ɣur-m ad n-yas.
Ahat mi ara am-d-isiwel fell-aɣ a d-terzuḍ yiwen wass.
Nebɣa ɣur-neɣ ad tiliḍ.
Deg-wul aṭas i teswiḍ.
Ur ttεanad akk wiyiḍ iwumi i iruh llsas.
Ansi d-tusid a rrehba si tmurt n targit.
Tbeddleḍ kan ṣṣifa ma d udem-im aqdim nessen-it.
Imeṭṭi d yir nnehta zgan tteddun yid-m.
Nessen-ikem mačči n wass-a lweqt ihuzz-aɣ yes-m.
TessagwdeÑ leεqel yenfa
Tugadeḍ ad d-yawi lehna. 
Tesrewleḍ temẓi taḍsa, ddan d usirem.
