Siwel-iyi-d tamacahut.
Ḥku-yi-d taqsiḍt meɛni ɣur-m kan ɣas ma tesseḥzan ad tfakk akken ilha.
Ḥku-iyi-d taqsiḍt n wasmi ussan nitni akked wuḍan seɛdalen nnuba.
Ḥku-d ɣef yitran amek i d-ttɛessan ɣef widen yelhan sɛan nniya.
Ḥku-yi-d taqsiḍt n wid amek akken, ilemẓi d tlemẓit asmi i myiḥmalen.
Ḥku-d amek akken i teḍra yid-sen, anwa aɛdaw-nni i yezgan gar-asen.
Nnuɣen ferqen, ferqen mi nnuɣen. Mi ferqen mcedhan uɣalen mlalen.
Ḥku-yi-d taqsiḍt n ufrux di lɛecc-is netta d warraw-is ɛacen di ttejṛa.
Mi d-yeɣli yiwen yettṛaǧu-t wuccen, baba-s yetḥeyyaṛ ur yezmir i kra.
Yeẓra-t-id lmelk d izem i t-id-yerra, iḥureb ɣef mmi-s yuɣal akken yella.
Taqsiḍt-nniḍen tinna akkenni n waɣzen, mi yuker taqcict d uqcic yewwi-ten.
Mi yewweḍ yeɛya yeɣli di tnafa, kkren-d s tuffra almi i as-rewlen.
Mi d-yuki waɣzen yettabeɛ-iten, yeɣli di tesraft d netta i yettwaṭṭfen.
Ḥku-yi-d taqsiḍt aql-i usiɣ-d ɛyiɣ seg wayen d-ẓriɣ ur t-bɣiɣ ara.
Taqsiḍt anda llan widak i yelhan.
Ḥku-yi-d taqsiḍt ara ifakken akken ilha.
Akken ad steɛfuɣ ḥku-d ad ḥluɣ, ḥku-d ad ttuɣ ayen i xedmeɣ ass-a.
Ad am-d-ḥkuɣ i xedmeɣ ass-a!
Uqbel ad am-d-ḥkuɣ ṛǧu ad am-iniɣ ad teẓreḍ amek i lliɣ, ẓer kan d acu-iyi.
Ur yelli waɣzen, ur yelli wuccen neɣ lewḥuc-nniḍen ara d-yasen nnig-i.
Lewḥuc i yellan i widen yeẓran ar ɣur-i cuban neɣ d nekkini.
Ad am-d-ḥkuɣ ass-a mi iyi-d-ssawlen wid i yi-ḥekkmen di ccɣel i xeddmeɣ.
Mlan-iyi yiwen seg widak kerhen.
Ceggɛen-iyi akken yid-s ad d-ceɣleɣ.
Mi t-ɣeḍleɣ meskin s snat terṣaṣin, netta ur d iyi-yessin nekk ur t-ssine
